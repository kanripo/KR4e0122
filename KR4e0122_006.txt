# -*- mode: mandoku-view; -*-
#+TITLE: 康齋集
#+DATE: 2015-08-25 00:20:55.562402
#+PROPERTY: ID KR4e0122
#+PROPERTY: BASEEDITION WYG    
#+PROPERTY: JUAN 卷六
<pb:KR4e0122_WYG_006-1a>¶
欽定四庫全書¶
　康齋集巻六¶
　　　　　　　　　　　　明　吳與弼　撰¶
　詩¶
　　元生陪往寳塘小憇路口鋪(己卯/)¶
晴山聨轡日遲遲(立春/五日)小憇郵亭啜茗時少長森嚴環¶
侍好舊鄉細誦帝鄉詩¶
　　宿下城丘孔曼¶
<pb:KR4e0122_WYG_006-1b>¶
先朝心事共春秋此日投裝話白頭莫把光隂牽俗態¶
勉教孫子繼前修¶
　　賜金墾田¶
濫向文華辱賜金側身北望五雲深都將至渥歸南畝¶
𤓰瓞綿綿萬古心¶
　　親農歸途中次舊放水詩韻¶
迎恩橋畔獨經過課僕西疇事早禾却憶去年今夜興¶
淮隂去棹好風多¶
<pb:KR4e0122_WYG_006-2a>¶
　　坐沼上有懐京師冠葢¶
倦抛鉛槧暫揮鋤浴罷觀魚聽鳥呼乘興不知吟坐久¶
無端秋思繞皇都¶
　　憶去年今日(八月/初四)¶
去年今日侍文華天語諄諄過寵嘉二度丁寧歸去後¶
好書多做貢皇家¶
　　憶去年今日(八月/初七)¶
去年今日拜彤墀天語温淳賜勅歸中使傳宣天使道¶
<pb:KR4e0122_WYG_006-2b>¶
好生看顧荷皇威¶
　　憶城東寄餞行十友¶
聨鑣接軫憶城東綺席珍盤别醑濃南北雲泥懸隔久¶
髙情常在夢魂中¶
　　奉寄夏官羣彦¶
司馬羣英嘉惠深聨名錦軸重南金當時愧失摳趨禮¶
别後難勝悵望心¶
　　寄王經歴劉都事¶
<pb:KR4e0122_WYG_006-3a>¶
外氏零丁一轉蓬欲從何處問孤蹤盍簪得遂平生願¶
總屬王劉雨露功¶
　　奉題懷寧伯雙驥圖¶
汗血俱曾成大功丹青凛凛著英風人間自有男兒事¶
傑出方名世上雄¶
競功雙驥大功成造父王良總擅名設使當年無伯樂¶
何由千古著雄聲¶
　　奉寄忠國公令郎君¶
<pb:KR4e0122_WYG_006-3b>¶
僑居幾欲拜蘭階多病因循愧夙懷翠竹碧梧霄漢逈¶
五雲深處望三台¶
　　奉寄廣寧侯二郎君¶
曾接親庭花萼輝亭亭玉樹映金芝聖明文教超千古¶
萬軸牙籖好及時¶
　　寄太常高博士¶
傑作鋪張天地心大音寥闊國之琛清風明月停雲處¶
不信人間有古今¶
<pb:KR4e0122_WYG_006-4a>¶
　　寄太學鄭助教¶
自古文章貴作家夫君當代富才華案頭夜夜增光艶¶
留與兒孫仔細誇¶
　　寄湯教諭¶
麗句流傳衆所欽稱揚太過實難任雖云甚矣吾衰也¶
餘齒猶宜座右箴¶
　　奉寄南康郡侯¶
一接沙頭金玉相時從舟子話龔黄幾時一鼓滄浪棹¶
<pb:KR4e0122_WYG_006-4b>¶
細和匡山白鹿章¶
　　沼上芙蓉花開¶
去年花盛客天涯今嵗花開人在家萬事只應隨分好¶
不須憔悴對年華¶
　　作逺書罷卧自得亭¶
羣緘裁罷一身輕又向高秋卧此亭遥想故人天上夢¶
可知衰病日伶俜¶
　　拜表歸途中作¶
<pb:KR4e0122_WYG_006-5a>¶
記得重陽拜表歸乾坤清氣映晴暉紅黄山果驚新候¶
又喜題詩野水湄¶
　　青雲亭¶
欲得靈䑓拔俗氛特將亭子倚青雲朝朝剰汲寒泉潤¶
細㸃明時輔世文¶
　　逰塔山¶
去嵗兹晨發望江風㠶夜泊小姑傍來遊此地懷萍梗¶
紅樹新晴候欲霜¶
<pb:KR4e0122_WYG_006-5b>¶
　　逰天使峯¶
天使峯頭境絶竒重㳺恰近小春時晴明風景堯天媚¶
安得情懷不賦詩¶
　　逰綵雲山¶
選勝歸時興未闌微吟更坐綵雲山出塵亭子休孤負¶
湏把遺經日此攤¶
　　寄郡庠陳廣文¶
　　　郡庠司訓陳先生兩辱枉顧山中有懐成詩敬¶
<pb:KR4e0122_WYG_006-6a>¶
　　　以奉寄笑覽幸幸¶
濫竊時名負愧多勞君兩辱碧山阿墨池泮水宵來夢¶
紅樹西風寄短歌¶
　　寄邑庠陳廣文¶
　　　不肖將赴金䑓時承判簿戴侯邑庠廣文陳君¶
　　　枉顧衡門不肖贈詩有滿賴餘光燭草萊之句¶
　　　别後辱陳君兩垂青眼久稽奉荅有懷成詩敬¶
　　　以呈上笑覽幸幸¶
<pb:KR4e0122_WYG_006-6b>¶
薦辱餘光燭草萊瓊瑶久矣負髙懷孤吟幾對黄洲月¶
芹水清風不易裁¶
　　至日¶
嵗華又值一陽生豫汛庭堂賀太平萬壑金雞天欲曙¶
四簷霜月雨初晴學隨年長嗟衰邁道與時亨荷聖明¶
間傍溪梅尋嫩蕋新詩興緒繞虞庭¶
　　逰三峯尖¶
晴明又喜躡雲烟舊跡來㳺興浩然心事滿懷題不盡¶
<pb:KR4e0122_WYG_006-7a>¶
長吟囘首五雲邉¶
　　賀吴營元氏駐節亭成¶
積李崇桃燭令辰雙溪雄峙一亭新百年勝事光先躅¶
千載清芬激後人¶
　　題新齋壁¶
莫懷端合惜年華莫枉閒工事筭沙收斂寸心歸寂寞¶
芸編堆裡是生涯¶
　　同邱孔曼㳺勝覽亭¶
<pb:KR4e0122_WYG_006-7b>¶
積雨初收逺岫明盈眸生意黍苖青偶乘佳興良朋共¶
細詠新詩向此亭¶
　　逰霓旌亭¶
一歴青雲眼倍明羣峰聨絡自天成遲囘磐石忘歸去¶
誰共斜暉俯仰情¶
　　憶前年今日(五月/十六)¶
前年今日拜宸旒天語親承錫命優幾度忸怩疎薄質¶
洪鈞浩蕩若為酬¶
<pb:KR4e0122_WYG_006-8a>¶
　　憶前年今日(五月/十七)¶
前年今日拜文華疎薄慙叨過寵嘉謝病曾無一字補¶
可勝衰眼日添花¶
　　憶前年今日(五月二/十二)¶
前年今日説中庸内閣羣英眷注濃分惠御桃嘗主客¶
歸鞭姜米歩從容¶
　　七月二十六日作¶
流光一飛電夙志良堪羞末契何所託塵編日遮眸¶
<pb:KR4e0122_WYG_006-8b>¶
窻得竹林幽亭有荷池勝淺薄諒何為於焉託餘命¶
　　車泰使歸喜而作¶
山暝風高雨打衣敲門知自玉墀歸椿萱綵服千重慶¶
䑓閣雲牋萬丈輝¶
　　敬梅軒為楊侍講題¶
雲塢瓊枝處士栽玉堂詩巻映三台肅焉敬止哦吟處¶
難寫孤芳萬古懐¶
　　憶前年今日(八月/十九)¶
<pb:KR4e0122_WYG_006-9a>¶
前年今日急郵程時向街頭慨武城此際獨吟仍獨卧¶
滿懷秋思向誰傾¶
　　憶前年今日(九月/初七)¶
前年今日達龍灣人在滄江杳靄間夜傍石頭城繫纜¶
舊㳺觸目是鄉關¶
　　憶去年今日(九月/初九)¶
去年今日五更興旌斾翩翩度野亭精白一心懸北極¶
肅恭拜表進虞庭¶
<pb:KR4e0122_WYG_006-9b>¶
　　覽戊寅日錄作¶
竹窻時止亦時行誰共清風明月情忽憶前年今日興¶
登髙人在石頭城¶
　　沼上亭玩芙蓉花¶
今嵗花開幸粗康雖貧却乃士之常秋亭玩罷歸來好¶
竹影扶疎旭日涼¶
　　憶前年今日(戊寅十月十二日行李自金䑓抵家/天使及郡侯臨川崇仁二縣官郡縣)¶
　　　(師生皆/㑹於此)¶
<pb:KR4e0122_WYG_006-10a>¶
前年今日荷皇恩冠葢盈庭客滿門霜鬢薦驚新嵗月¶
涓埃未荅志空存¶
　　逰山詩¶
小春風景日清妍㳺衍鄉園又一年身幸平康心寡繫¶
杖藜隨處詠堯天¶
　　後逰山詩¶
昨日登臨興未窮重㳺喜得數生同峯頭徙倚忘歸處¶
詩在雲烟杳靄中¶
<pb:KR4e0122_WYG_006-10b>¶
　　寄萬叔璨¶
赤磵松楸跡久荒薦勞青眼意何長瓊瑶未報身衰邁¶
幾向南雲夢北堂(北堂葢指叔璨母/先生妻之姑也)¶
　　至日講堂朝賀¶
金雞催曙鼓聲雄濟濟班行院肅雍迎福共瞻剛長日¶
堯天歡舞萬方同¶
　　即事¶
偶傍溪頭詠落暉烟村清眺意遲遲低囘細憶前年興¶
<pb:KR4e0122_WYG_006-11a>¶
逐一閒歌驛道詩¶
　　書鄭伉巻子畢偶成¶
殘經講罷慨虞唐歩月歸來興未央詩巻寫闌吟更好¶
又揮餘墨兩三行¶
　　德政歌(并序/)¶
　　　桐廬吕侯廷和宰洪之進賢期年矣甚得其民¶
　　　有儒一生相厥耆老顧予請頌歸率其子弟詠¶
　　　歌舞蹈於和風甘雨之中以服侯清化美事也¶
<pb:KR4e0122_WYG_006-11b>¶
　　　重以吾邑令君李侯之命遂走筆以復焉陳子¶
　　　憲朱文貫吴志廣陳子寧者四老也傅海者諸¶
　　　生也歌曰¶
我憶絃歌武城宰流風餘韻今安在(懷/古)卓哉吕侯英妙¶
年碧梧翠竹何娟娟(念/今)却金海隅光使節寒露玉壺浸¶
霜月(形容/清節)牛刀小試鳴南州長天雕鶚横高秋丹誠烱¶
烱慈仁父反風滅火并伏虎(德/政)琴堂有教肅簪裾犴獄¶
雖設期空虚(省/刑)南隣北里童與冠含哺鼓腹相泮渙(民/安)¶
<pb:KR4e0122_WYG_006-12a>¶
春郊桑柘漲叢叢秋原禾黍迷西東(物/阜)隣封野人拜佳¶
政樂與輿人共涵泳(結/上)桃李隂隂清晝長牙籖玉軸森¶
琳琅(書/籍)列聖羣賢屹相向蓍龜指南如視掌(聖賢示人/之意無弗)¶
(在/𠂻)河海何曾擇細流泰山固不辭土壤(不自/滿假)百尺竿頭¶
事若何濯纓一曲滄浪歌(務造其極朱子云百尺竿/頭更進一歩自求多福)¶
　　贈四老歸進賢¶
花縣仁風日念兹黄眉衝雪到茅茨予攸好德何能爾¶
信是人人共此彛¶
<pb:KR4e0122_WYG_006-12b>¶
　　重庵歌為陳子憲題¶
借問仁者何樂山巍峩屹立天地間以木巽火是曰鼎¶
君子正位以凝命浮生嵗月疾於飛庵中心事其奚為¶
去斯二者將安歸蕭蕭華髪映黄眉不逺百里求新詩¶
詠歌付與孫與兒奕葉仰止庵之楣¶
　　除夜感懐¶
曾賦山房一味清(永樂壬辰除夜詩云誰家除/夜無杯酒我獨山房一味清)沉吟舊¶
夢轉多情千山萬水迷歸路羞照秋霜鬢數莖¶
<pb:KR4e0122_WYG_006-13a>¶
　　同胡冕陳鳯宿路口鋪(辛巳/)¶
鄉情詩思共悠悠燭盡宵闌立未休記得丁寧簷際語¶
好來芸舘話春秋¶
　　晚坐自得亭¶
春田課僕暫親農亭子閒來坐晚風幸得微軀能勿藥¶
崇桃又見一年紅¶
　　題程僉憲驄馬行春詩巻¶
行行無用避桓驄霜雪何妨雨露功緣道生靈迎望處¶
<pb:KR4e0122_WYG_006-13b>¶
鐵冠遥在萬花叢¶
　　題全歸詩巻(為應公/憲文題)¶
遍歴儒冠四十年榮膺上壽際堯天跬歩敢忘曾氏教¶
臨深履薄日乾乾¶
　　送原憲使考蹟赴天官¶
清笳急管擁崇䑓萬里風雲接泰階花柳漫村春似海¶
伊誰一訪少陵才¶
　　重宿吕坊龍歸寺¶
<pb:KR4e0122_WYG_006-14a>¶
曾為松楸此寓居二旬風月體舒舒天上歸來重宿處¶
青燈細看舊時書¶
　　宿楊溪¶
疾風飛雨宿楊溪虚室孤吟憶舊時不是本原深且厚¶
雲仍何幸至於斯¶
　　楊溪晩眺¶
一水逶迤抱竹居羣峰稠疊映天衢遲囘獨散平橋歩¶
二百年前是我廬¶
<pb:KR4e0122_WYG_006-14b>¶
　　拜山泉先生墓¶
長從家集慨窮經述作尤深感至情巴岡遺隴低囘處¶
飽挹山泉一味清¶
　　立秋(十七嵗立秋詩丈夫壯志/須髙逺燈火辛勤貴自强)¶
茅屋秋風已滿林老懷却憶少年吟丈夫壯志今何似¶
空感平生燈火心¶
　　寄傅裘¶
洗墨池邉佳問來月窻重感故人懷幾時池上翬飛好¶
<pb:KR4e0122_WYG_006-15a>¶
佇見新碑向竹開(裘立墨池記/碑覆以亭焉)¶
　　送傅裘北歸¶
扶疾秋山百里來桑榆細寫别離懐式微歌罷情如海¶
共喜新碑吉日開¶
　　㳺羅原岡諸族姪咸在¶
上下羅原岡上路西風斜日共躋攀新詩付與吾兒道¶
奕葉當思繼述難¶
　　重宿經舍寺¶
<pb:KR4e0122_WYG_006-15b>¶
重宿招提覔舊㳺百年心事在松楸江村送客歸來好¶
明月清風詠素秋¶
　　自楊溪過葛藤科¶
港下歸鞭問葛藤名科山水總含情朋逰迎送秋江晚¶
古渡寒流月影清¶
　　曉枕偶成¶
戊寅此日吟淮水辛巳今朝病故園時序暗隨生紀換¶
寸心依舊五雲邊¶
<pb:KR4e0122_WYG_006-16a>¶
　　枕上偶成¶
萬事隨緣不用憂好將行止範前脩當兹嵗晩尤宜惜¶
獨對黄花咏未休¶
　　戊寅此日(九月/初五)¶
戊寅此日度真州壩上閒書幾字留薄暮喜投揚子宿¶
青山近接石城秋¶
　西逰藳¶
　　辭家口占授諸生¶
<pb:KR4e0122_WYG_006-16b>¶
我去尋師適楚邦歸期應在日初長殘書破硯須深䕶¶
跬歩分隂好自强(先生擬拜舊師/楊𢎞濟之墓)¶
　　狹原道中¶
小春風雨路初乾又向名原話考槃却憶十年前勝事¶
門前驥子蹤㳺觀¶
　　宿北澤¶
雲塢濛濛濕不開長途行李後先催前山寓宿詢名姓¶
曾向龍潭問學來¶
<pb:KR4e0122_WYG_006-17a>¶
　　北澤道中¶
濛濛宿雨又開晴僮御奔忙四體輕紅樹青山溪曲屈¶
勝逰隨處是詩情¶
　　湓源道中¶
度㘭躡嶺一徐行囘首雙峰獨注清更出前村舒病眼¶
時從牧竪得源名¶
　　重宿墨池傅氏¶
洗墨池邊正己堂問舟西去又投裝兒孫總解隆先執¶
<pb:KR4e0122_WYG_006-17b>¶
更把前題續兩行¶
　　宿桂林¶
冒雨衝泥宿桂林卑尊奔走事師心一壺春酒談經罷¶
獨詠青燈坐夜深¶
　　次前韻寄示兒¶
到處虚名動士林平生孤負秉彛心過情却更憂吾子¶
新造從兹冀日深¶
　　贈進賢吕茂宰(二首/)¶
<pb:KR4e0122_WYG_006-18a>¶
薄劣何勞誼薄雲野橋迎候度朝暾綿綿却憶宵來雨¶
誰道荒村擁令君¶
西去尋師學士家逺勞旌斾駐晴沙分岐細話男兒事¶
珍重清芬百世誇¶
　　題正心齋¶
涵養工夫敬是宜鑑空之體本如斯須知道理平鋪在¶
順應何容一㸃私¶
　　宿三江口¶
<pb:KR4e0122_WYG_006-18b>¶
雨脚朝來又似麻問舟並午踏晴沙平林繫䌫推篷處¶
星月交輝雜綵霞¶
　　舟中獨坐次邵詩韻¶
一棹初逢積雨晴客邊贏得寸心清地偏時喜北風軟¶
天逈獨看西日明懐古正貪詩逸響可人更聽艣柔聲¶
尋常自有無窮妙争奈浮生識未精¶
　　舟中即事¶
蓬户青燈照夜長觀星玩月水雲鄉候當小雪寒猶淺¶
<pb:KR4e0122_WYG_006-19a>¶
十月初旬始降霜¶
風勁天髙夜已霜孤蓬閒倚面朝陽移灣細憶曾逰處¶
静聽吾伊晝滿航¶
　　萬石渡舟中¶
抄書曾作豫章行記得扁舟夜此停異日重來頭盡雪¶
不堪惆悵憶平生¶
　　舟近豫章¶
雙艣和鳴莫景横相將喜見豫章城病軀粗健何妨老¶
<pb:KR4e0122_WYG_006-19b>¶
隨處髙歌頌太平¶
　　寄家書¶
鄉人逢處話鄉心明發西歸送好音我在客邊安所遇¶
家庭只管惜分隂¶
　　船頭曉立¶
檣頭曉對豫章城南浦西山是舊盟俯仰古今雲聚散¶
新題何處獨凝情¶
　　奉柬大司成先生令嗣¶
<pb:KR4e0122_WYG_006-20a>¶
未遂生芻一束忱白楊幾感老懷深金昆玉季停雲處¶
攀折江東渭北情¶
　　柬伍伯遜¶
擬向髙軒一日留碧梧翠竹共綢繆覺來懶慢休相訝¶
老病人扶不自由¶
　　寫家書後作寄璿子(二首/)¶
今日慈顔值令辰滿門和氣想氤氲江山到處逢迎好¶
不必多情憶逺人¶
<pb:KR4e0122_WYG_006-20b>¶
晏子傳書久達家諸孫親果任喧譁慇懃寄語青燈伴¶
逐日新功好倍加¶
　　又柬伯遜¶
聞道高軒遲我過别離偏感老懐多片㠶豈不相思切¶
其奈餘魂逆旅何¶
　　不寐¶
輾轉寒更夢不成細思時止與時行蹉跎徒有男兒志¶
枉向塵寰老此生¶
<pb:KR4e0122_WYG_006-21a>¶
　　發豫章¶
掛席西歸孺子亭小春陽煦快輿情滿懐今古憑誰問¶
獨對寒山一帯青¶
　　昌邑山舟中¶
紅日銜山莫景明揚舲共喜夜風生中天月好長湖稳¶
五六雲㠶作伴行¶
　　船頭對月偶成¶
篤斯懿德任吾真寧計朝晡苦與辛黄巻兩行歌一曲¶
<pb:KR4e0122_WYG_006-21b>¶
陶然日作葛天民¶
　　夜讀¶
聽罷吾伊宵向殘月明清興正相關近貪黄巻多新益¶
獨對韓檠又一攤¶
　　不寐¶
清夜迢迢境閴然百年心事在韋編可堪夙志渾孤負¶
空得浮生雪滿顛¶
　　宿珠璣湖¶
<pb:KR4e0122_WYG_006-22a>¶
閒從火伴問名湖愧乏珠璣媚此都一水浮空㠶暝漠¶
孤烟帯野樹糢糊¶
　　琴罷歌邵子詩¶
羈思鄉心近若何吾伊聲罷聽雲和美兹明月清風夜¶
細唱陽春白雪歌¶
　　夜枕作¶
辭家已是一旬餘試把新詩訊起居待足求安元有誡¶
日憑青簡味真腴¶
<pb:KR4e0122_WYG_006-22b>¶
　　舟近潯陽郭追次辛丑嵗㳺此詩韻¶
霜日融融晝夢餘身閒隨處是安居萬緣有分無勞計¶
頻向麟經玩特書¶
　　讀春秋¶
塵網那勝久陸沉青燈遥夜照孤吟化工妙契何由得¶
慷慨平生盡筆心¶
　　舟中閒眺¶
巑岏翠壁倚雲端紅樹人家帯碧湍偶爾㑹心為客處¶
<pb:KR4e0122_WYG_006-23a>¶
只疑身在夢中看¶
　　次磐塘¶
整履聊為澤畔吟前村獨往事幽尋衡茅細接窮閻話¶
又感平生生物心¶
　　旅夜次工部落日平臺韻¶
旅棹無眠夜寒衾獨咏詩江湖今日興宇宙昔人詩蠛¶
蠓身如夢蜉蝤鬢久絲冬來多雨雪驥子念𤓰期¶
　　黄磉舟中¶
<pb:KR4e0122_WYG_006-23b>¶
好山竒絶自天開道上誰人入壯懷我惜桑榆難再賦¶
只應圖畫共徘徊¶
　　漁陽口追次辛丑嵗詩韻¶
琴書又泛楚江舟年少題詩今白頭緑水青山新唱和¶
雪泥鴻爪舊朋㳺¶
　　宿散花軒鄉人索詩¶
野水荒洲宿散花鄉心羈思共天涯明朝再得東風便¶
去住留詩屬及𤓰¶
<pb:KR4e0122_WYG_006-24a>¶
　　夜説中庸¶
舊學荒涼偶一燖悠悠空志百年心慇懃誰向吾兒道¶
聖者猶聞惜寸隂¶
　　次未起程時枕上所作韻¶
少日深惟道是憂老來愈覺德難脩幾於名教徘徊處¶
剔盡殘燈未忍休¶
　　聽誦孟子三樂章¶
一聽鄒書三樂辭肅容斂袵起遐思係天人處猶能得¶
<pb:KR4e0122_WYG_006-24b>¶
自致云何不念兹¶
　　寄進賢吕茂宰¶
臺皂勞覘久車輿出餞隆趨承慚有道觀感激頽風白¶
髮人何補青雲氣正雄題詩江漢上翹首豫章東¶
　　寄李晏諸生¶
湖海扁舟逺園林數子勞丹誠憐爾軰玉案愧吾曹昨¶
夜金沙目何時汝水舠綵雲連集慶細酌盍簪醪¶
　　金沙雜詩(十四首/)¶
<pb:KR4e0122_WYG_006-25a>¶
淹泊依沙岸棲遲枕碧湍遥空風勢逺竟夜雨聲寒幸¶
免蓬窻慮欣投棟宇寛明朝重汛掃筆硯共平安¶
獨撥寒更火頻挑旅次燈懐人方有賦觀我澹忘形變¶
態能相好鄉心不用縈情知旋斾日定在一陽生¶
湖上風威盛雲邊夜氣清晚來收細雨更盡見孤星久¶
客休相念明朝定放晴興闌眠未得次第覔詩成¶
深夜仍飛雨詰朝未放晴疾風吹地轉髙浪蹴雲平翰¶
墨充人事琴書理性情為知萍梗跡日詠此郊坰¶
<pb:KR4e0122_WYG_006-25b>¶
病後新功減閒來舊夢清閉門終日坐撫景百年情道¶
大詩書重身恬去就輕寸心何所繫潦止霽斯行¶
雨雪時驚户風濤益撼空殘盃初泛緑衰火却添紅玉¶
軫調應罷塵編興未窮化工何處覔江漢正朝宗¶
平野風收怒髙天日露華懷人阻石首作客且金沙店¶
黍聊供飯園蔬可當茶擬乘明發興訪舊遍隣家¶
偶踏新晴好寧教逸興慳悠悠江夏水隠隠漢陽山野¶
趣方延佇柴扄未擬還薇垣來舊侣携手重鄉關¶
<pb:KR4e0122_WYG_006-26a>¶
孤潔瞻新月髙明仰列星隂霾知幾日此去想多情寡¶
欲存神妙忘機養性靈殘編寒漏永至教在麟經¶
月淡天如水霞明露已霜畦蔬舒晚翠籬菊傲孤芳琴¶
劍仍文事江山且武昌閒窻宜養病未用説吾鄉¶
誰道心如面今人即古人公卿能下士觀感盡興仁寓¶
跡金沙上新亭野水濵題詩漸鹵莽孤負秉彛真¶
共詫金沙勝衣冠日日來髙情知好德薄分愧非才緑¶
水春光動青山霽景開檣頭賔不顧端似舞雩囘¶
<pb:KR4e0122_WYG_006-26b>¶
綵筆晴揮罷澄江晩眺時生涯從作客物態盡歸詩鄉¶
侣新情密柴關獨返遲經過多愛惜次第見民彛¶
鐘鼓候和鳴衣冠遲夙興鈞天萬壽日大地一陽生禮¶
樂霑清化車書荷聖情金沙留勝跡曾此賀昇平¶
　　晝夢覺作¶
時光已是陽生後歸計應當晝夢餘天外琴書雖樂土¶
山中松竹乃吾廬¶
　　周長史崇德堂¶
<pb:KR4e0122_WYG_006-27a>¶
棘垣拔秀亦云終花蕚聨輝誼正隆不是德馨寧致此¶
百千似續固宜崇¶
　　邱布政公餘十詠¶
冉冉晴雲漾楚天滔滔新漲下岷川欲知退食委蛇妙¶
聽唱陽春白雪篇¶
　　劉僉憲挹清軒¶
載籍餘芳潄有年䑓臨麗澤更泠然天光雲影徘徊處¶
擬共何人賦此軒¶
<pb:KR4e0122_WYG_006-27b>¶
　　廖教授求箴語¶
興戎出好片辭間利害分明欲順難從此書紳宜痛省¶
擴充四勿日希顔¶
　　歸興¶
覔得江頭汝水舩朝來歸興已翩翩鄉山故舊逢迎處¶
細説名邦舘榖賢¶
　　别武昌¶
羈懐竊幸一身强又喜琴書别武昌借問同舟人客姓¶
<pb:KR4e0122_WYG_006-28a>¶
新晴作伴好還鄉¶
　　曉發蘭溪¶
共訝宵來雨打篷深憂舴艋困途窮詰朝忽喜東方好¶
大地曈曈青滿空¶
　　卦口(二首/)¶
流光又值大寒時清夜閒吟卦口詩薄暮江頭疎雨歇¶
雲開莫怪月來遲¶
青山日日數歸期江上扁舟去尚遲夜半疾風雷雨作¶
<pb:KR4e0122_WYG_006-28b>¶
孤衾卦口夢醒時¶
　　宿南湖觜¶
共喜西風好何嫌夜柁勞更闌雨脚斷雲薄月華髙慰¶
勞頻分果丁寧穏着篙隣舟燈火近杙纜向江皋¶
　　康山¶
北風條暢一㠶輕西日紅明又報晴翹望鄉園程尚逺¶
康山新興共誰乘¶
　　蔗林¶
<pb:KR4e0122_WYG_006-29a>¶
已喜歸㠶逗蔗林新晴尤惬客邊心雲箋揮罷如椽筆¶
又向平沙事短吟¶
　　發桂林¶
浮空瑞色曉皚皚半掛雲㠶帯雪開夜夢家庭勤汛掃¶
亦知早晩客歸來¶
　　鑿石潭懐廖廣文¶
青氊已辱温存厚花被何當過愛多微吟鑿石潭邊枕¶
細憶金沙洲上歌¶
<pb:KR4e0122_WYG_006-29b>¶
　　宿黄城艾氏¶
借得銀鞍冒雨行投裝仍訪舊門生時逢相識綿綿話¶
總是鄉關故國情¶
　　黄家原道中¶
出得黄城望故山皇華近在翠微間囘頭舊友遥追逐¶
細酌芸窻慰客顔¶
　　歸來¶
歸來松菊總平安墻角梅花雪後看新錦堂中(武昌友/人惠錦)¶
<pb:KR4e0122_WYG_006-30a>¶
春晝永清談日接故人歡¶
　　元旦(壬午/)¶
履端莫怪起來遲老病身衰只自知俯仰鄉關多暇日¶
萬方鐘鼓樂清時¶
　　人日承李賈二縣侯下顧¶
湖海歸來百慮輕梅花仍結歳寒盟聨翩更辱賢侯趾¶
錦繡重增白屋榮¶
　適閩藳¶
<pb:KR4e0122_WYG_006-30b>¶
　　辭家口占授小兒及諸生¶
適楚歸來又適閩桃溪柳澗踏清晨服膺素有前賢命¶
流水行雲任我真¶
　　孫坊道中¶
桃李漫村麥隴肥吟邊春思轉霏微未了平生山水債¶
寸心遥向七閩飛¶
　　南原道中¶
出得平田問地名望中時見舊山青(楊溪隔/山水)林頭忽喜¶
<pb:KR4e0122_WYG_006-31a>¶
詩情好深樹紅芳在杳𡨕¶
　　宿楊溪¶
衣冠先後辱遥迎一笑春風故里情生意望迷平野逈¶
老年人在夢中行¶
　　晝夢覺作¶
𡨕㝠細雨滯行裝且復髙眠向北窻識得靜中滋味别¶
始知禪客最為忙¶
　　題彭原李氏門扉(諸子弟/不在家)¶
<pb:KR4e0122_WYG_006-31b>¶
宿雨初收踏好晴匆匆行李促嚴程東風吹我彭原袂¶
何限先師執友情¶
　　小憇㳺頓寺¶
偶從花下一閒吟窻户玲瓏竹樹深習習條風知客意¶
特來清我出塵心¶
　　宿太原寺¶
午詠招提㳺頓花太原更宿老禪家病軀偏爱幽棲好¶
髙枕虚堂皓月華¶
<pb:KR4e0122_WYG_006-32a>¶
　　宿太平寺¶
春風一宿太平禪桃李芳菲霽月圓明發青山懐雪爪¶
筍輿人在白雲邊¶
　　宿白雲庵感懐¶
曾服前賢孤立辭空山獨夜感於斯何由得拜龍門道¶
一寫平生慨慕私¶
　　杉關道中¶
行裝已出杉關道閩水閩山愜素心身幸平康僮御樂¶
<pb:KR4e0122_WYG_006-32b>¶
春風桃李可無吟¶
　　邵武道中¶
到處濺濺小澗通囘頭頻憶白雲蹤每逢佳境凝眸久¶
細數春山逺近峯¶
　　邵武即事¶
東家昨日問為誰西舍今朝走馬追孤負滿城冠葢念¶
只緣衰邁倦參隨¶
　　官原道中¶
<pb:KR4e0122_WYG_006-33a>¶
村村桃李謝芳菲處處山棃雪滿枝和氣薫人春欲莫¶
東風淡蕩任吹衣¶
　　茅包錦¶
偶然見説茅包錦此語端為知者辭慎勿妄將茅作錦¶
免令堪鄙又堪嗤¶
　　歇雨鶴山廟¶
北落村原冒雨過籃輿暫駐鶴山坡呼童啓鑰供鉛槧¶
旋寫新詩且共歌¶
<pb:KR4e0122_WYG_006-33b>¶
　　歇雨太白橋¶
一上籃輿雨又來前程有定莫關懐棲身喜遇長橋好¶
坐待髙山雲霧開¶
　　宿太白店中¶
泥途不必歎凄其順應當隨逆旅時但令努力加餐飯¶
毋惜琴書歸去遲¶
　　獨樹桃花¶
家家桃李謝芳菲此樹夭紅何獨遲莫是東風欺不得¶
<pb:KR4e0122_WYG_006-34a>¶
濃粧留與客題詩¶
　　近建陽¶
考亭已近素懐開不負籃輿千里來明日青山歸興好¶
草堂應念逺人囘¶
　　别考亭書院¶
考亭拜罷賦歸與昨夜青山夢舊閭沿道若逢相識問¶
慇懃細説建陽居¶
　　發建陽¶
<pb:KR4e0122_WYG_006-34b>¶
行裝曉發建溪陽共喜平康返舊鄉想見篳門迎迓處¶
桐花時候詠新秧¶
　　贈文公先生令孫伯升¶
百里郎君躍馬來恭承家命顧非才南雲拜罷春如海¶
剩賦新詩寫永懐¶
去年楚地賦家雞今歳閩邦話本支一一聞孫煩寄語¶
超羣拔俗是男兒¶
　　界牌舖道中¶
<pb:KR4e0122_WYG_006-35a>¶
前途急急意遲遲寧忍名邦别所思記得嶺頭惆悵處¶
濛濛細雨濕征衣¶
　　武夷道中¶
細數前程歸興濃停輿更戀武夷峰棹歌九曲今猶昔¶
誰和千秋萬古風¶
　　贈崇安于茂宰¶
見説金臺一盍簪偶經花縣更論心要知禮下誠吾事¶
須識勞謙是乃箴¶
<pb:KR4e0122_WYG_006-35b>¶
　　發崇安¶
清明雨歇曙光妍祖道衣冠謝别筵晴塢每貪花簇簇¶
春流慣聽澗濺濺¶
　　宿分水嶺¶
躡盡﨑嶇山復山白雲堆裏宿閩關蕭蕭風雨清明候¶
千里琴書此地還¶
　　鉛山道中¶
亂石叢中一轎過水源窮處感人多高蹤邈矣乾坤古¶
<pb:KR4e0122_WYG_006-36a>¶
白雪陽春奈若何¶
平生迂拙寸心孤何幸身親往哲途借問山川羣草木¶
當年曾識晦翁無¶
雲開雨歇放新晴處處春風佩玉鳴忽喜舊㳺峰在目¶
細將心事惜平生¶
赤土亭前日欲沉客程趂宿競分隂筍輿傲兀歡聲動¶
指日行裝到故岑¶
　　寄贈金太守¶
<pb:KR4e0122_WYG_006-36b>¶
拜罷滄洲返薜蘿道經貴郡好懐多本圖遍覽鵝湖勝¶
無奈晴春歸興何¶
　　安仁道中¶
日麗風暄三月三安仁登陸望龍潭路經舊識猶能憶¶
不必逢人問指南¶
　　宿三山陳氏茅店¶
逺客寧家已刻期山妻稚子正相思疎星預報朝來喜¶
茅店新詩夢覺時¶
<pb:KR4e0122_WYG_006-37a>¶
　　宿大嶺舖¶
蕩石亭前風雨來敲門大嶺夜深開家人想見懸思久¶
沿道歸期日日催(適閩/稿畢)¶
　　載進賢吕茂宰所贈采石春慰勞後坊塘土功之¶
　　　衆¶
花縣郎君采石春何由得及寂寥村土功沾惠交歡處¶
共説流傳子更孫¶
　　贈别于凖通判¶
<pb:KR4e0122_WYG_006-37b>¶
惜别問官居宜思位莫虚有為兼有守庶以答除書¶
　　迎恩橋口占授于凖¶
玉壺春酒别情深滿向迎恩橋上斟惆悵為君歌一曲¶
拳拳報國愛民心¶
　　載宋憲侯所贈佳醖勞黄栢土功之衆¶
霜臺春色到荒山共沐清風醉碧湍碣石水留三伏跡¶
新詩細寫萬人歡¶
　　倦寐偶成¶
<pb:KR4e0122_WYG_006-38a>¶
衰齡精力有限塵慮幸莫相干日味二三青簡黑甜半¶
枕平安¶
　　偶成¶
殘書破硯貧中樂虛閣明窻静裡心送客偶看溪上綠¶
還家時息竹邊隂¶
　　隆孫誕日四周歳矣漸解人事可愛詩以志焉¶
祖德多年種孫謀奕葉貽夢蘭㳺宦日(戊寅嵗安庭九/月二十日夢蘭)¶
(花髙哉/一樹)奉勅到家時(到家坐/十日)美質衆所念佳晨四見之¶
<pb:KR4e0122_WYG_006-38b>¶
學詩兼學禮早作好男兒¶
　　寄饒景德¶
分沗絲蘿辱愛多可勝近况抱微疴樂天知命嘗聞教¶
晩節尤宜養太和¶
　　賀聖節¶
茅屋雞聲夢覺時倉皇扶病着朝衣恍思承詔明光日¶
咫尺天威拜玉墀¶
　　曉枕偶成絶句奉贈吕中良父子指示羅原岡先¶
<pb:KR4e0122_WYG_006-39a>¶
　　　隴¶
四顧荒山總閴然忽開雲霧覩青天伊誰施(去/聲)此囘生¶
力細寫荆溪父子賢¶
　　諸生助移大門詩以勞焉¶
貽厥雲仍百世謀青山綠水興悠悠寒泉細汲芸窻硯¶
各賦新章答勝㳺¶
　　除夜¶
正愧道迷前聖統何期朋誤逺方來(朱子門對云道迷/前聖統朋誤逺方)¶
<pb:KR4e0122_WYG_006-39b>¶
(來/)小陂風雪當深夜細勸虚堂守嵗盃¶
　　元日(癸未/)¶
虚度流年七十三强顔北望又朝參空憐蘧瑗知非晩¶
欲共何人話指南¶
　　教諸孫誦詩¶
日親黄巻坐忘疲夜撥寒爐卧更遲淡淡生涯隨分足¶
諸孫同唱老夫詩¶
　　小陂東橋成詩以勞衆力云¶
<pb:KR4e0122_WYG_006-40a>¶
伐木年年結構勞常懐良法在甄陶忽看勝跡留千載¶
十日辛勤賴爾曹¶
　東㳺藳¶
　　余李二生來訪文昌庵(七月/)¶
江湖總别四三秋偶向文昌話舊㳺好記行雲流水趣¶
各期努力紹前脩¶
　　午㸑平塘¶
停午平塘㸑森森竹樹居欲馴僮御禮旋戒飭襟裾¶
<pb:KR4e0122_WYG_006-40b>¶
　　長林道中¶
歇轎來磐石支頥靣好峰道傍秋水凈嶺背夕陽紅¶
　　宿横路¶
暝色迷周道高天久露星塤箎相和處燈火後先迎¶
　　午㸑玉灣¶
曾承縞紵賁荒山欲報瓊瑶久未閒賤跡何堪符吉夢¶
蔥蔥春色藹門闌¶
　　宿崖山(貴溪/地)¶
<pb:KR4e0122_WYG_006-41a>¶
問姓為劉族題名是塔橋投裝人總喜星象爛青霄¶
　　新安道中見紅樹¶
晴轎疾於飛平橋寓目時忽驚新節序紅樹又催詩¶
　　宿漁樁(弋陽/地)¶
草屩投安夜繩牀卧穏時一枝聊暫寄明日不須期¶
　　石弄晨炊¶
客路晨炊好幽哉石弄居一軒瀟洒處淨几展吾書¶
　　午㸑響石(鉛山/地)¶
<pb:KR4e0122_WYG_006-41b>¶
籃輿午暫停幽事愜詩情彩筆閒揮罷悠然對翠屏¶
　　宿安定里¶
昨日無所期今宵獲安定但教靈府虚隨處江山勝¶
　　齊原道中¶
偶逢澗石坐繁隂愜我平生習靜心風露不知勞逺役¶
蜻蜓無數伴清吟¶
　　題齊原嶺涼亭¶
齊原嶺上架虹梁來往令人感意長嗣續更期諸好事¶
<pb:KR4e0122_WYG_006-42a>¶
好將名姓共流芳¶
　　宿鵝湖寺¶
疲軀暫息贊公房山雨蕭蕭午夢涼榮辱不驚清夜枕¶
四更雲月吐寒光¶
　　宿福生觀(廣信/城)¶
山郭逢時雨花軒納晩涼芙蓉隔秋水客子急行裝¶
　　板橋道中(玉山/地)¶
遮眼避長風虛心省厥躬百年須為道萬事貴乎中¶
<pb:KR4e0122_WYG_006-42b>¶
　　草萍道中¶
晨促行裝度草萍夜來微雨喜新晴望中總是雲山色¶
吟處時聞野鳥聲¶
　　白石道中¶
白石當年曾有賦清秋此日更停輿囘頭火伴閒相語¶
琴劍何時返故居¶
　　蔣蓮舖¶
當年曾此課兒詩擾擾臺輿渴飲時物候幾經新節序¶
<pb:KR4e0122_WYG_006-43a>¶
布衣猶是舊心期¶
　　重宿徐氏村居¶
曾此賦村居重來十載餘玉樓人久化蘭砌事堪書¶
　　宿鄭氏村居¶
依稀餘墨象湖傍(堂扁拙/筆存焉)鶴去山空事𣺌茫嗣續喜看¶
仁愛重燈前聨跪告新章¶
　　宿毛村(衢州上流/三十里)¶
扁舟旅泊暫天涯一夜歸心又夢家行李但教西路穏¶
<pb:KR4e0122_WYG_006-43b>¶
東籬計日詠黄花¶
　　舟子索詩(蘭溪/地)¶
欵欵鳴橈話會溪好留餘跡向新詩正貪綠水青山勝¶
恰值風恬浪靜時¶
　　贈嚴州張太守(二首/)¶
　　　天順壬午十月十五日夜夢嚴子釣臺春色明¶
　　　媚一人軸一詩既覺只記結句賦詩頻三字明¶
　　　年七月晝寢書閣有懐金臺舊㳺因記主客張¶
<pb:KR4e0122_WYG_006-44a>¶
　　　公誤加過奬之言惕然慚忸悵怏久之時張久¶
　　　知嚴陵雖佳問常聞而良覿靡由乃發興江東¶
　　　之行拜我文公婺源祖居遂一相求八月丙申¶
　　　果盍簪焉情見乎辭仍用夢中賦詩頻三字云¶
江山隨處賦詩頻况此論心共故人遥傳尚友軒中譽¶
為德兼誇更為民¶
昔年曾託霜松趣(戊寅為前劉/太守寫霜松)此日重為雪柏吟桃李¶
任教春似錦高標依舊歳寒心¶
<pb:KR4e0122_WYG_006-44b>¶
　　宿資福寺歩月謁思范亭¶
亭子何年沒荆榛老衲開羣公不日復諸傑四時來景¶
行秋乘月吟詩夜歩苔會心香妙處(晉簡文帝在華林/園曰會心處不必)¶
(在逺翳然林木便自有濠濮間趣不/覺魚鳥親人  杜詩心清聞妙香)何必泥銜杯¶
　　鍾潭舖(建德/地)¶
不必勞歸夢琴書已離東忽驚秋槿盛人在萬花叢¶
　　鍾潭嶺¶
東㳺舊友論心好西返新詩得趣頻又喜野花緣道涌¶
<pb:KR4e0122_WYG_006-45a>¶
嫩紅滿眼似迎賔¶
　　下崖舖¶
細攪羣峰秀閒吟一水清當街跪亭長新句幸留名¶
　　蛇嶺¶
頻坐羊腸坂仍思蛇嶺詩畏途看漸減歸計莫嫌遲¶
　　分路舖¶
午㸑來分路青山四靣圍憑詩記幽絶千里此中歸¶
　　宿紫葢峯法照寺(淳安/地)¶
<pb:KR4e0122_WYG_006-45b>¶
出嶺望竒蹤遥知刹在峯月階秋皎潔花砌夜玲瓏¶
　　合橋舖(二首/)¶
俄辭紫葢峰行邁從迤邐尚懐棲鳯堂清風洒蘭砌(為/寫)¶
(紫葢峯栖鳯/堂清風亭額)¶
日日賦詩頻吟邊興有神秋花隨地好疑是夢中春¶
　　懐張太守(二首/)¶
寄語文章守逰人去已遥新詩吟不徹春興一何饒¶
一見尋歌歸去來寧能兩地不徘徊從今遇有東飛鴈¶
<pb:KR4e0122_WYG_006-46a>¶
剩寫新詩慰爾懐¶
　　十二夜淳安邑庠彭羅二廣文對月¶
良時已喜中秋近勝會難逢此夜清極口細談先聖道¶
開顔共寫故鄉情¶
　　贈淳安鄧茂宰¶
山川迢逓行人倦舘穀慇懃茂宰賢借問琴堂深淺興¶
雪中修竹正蒼然(號雪/竹)¶
　　宿向果寺¶
<pb:KR4e0122_WYG_006-46b>¶
一宿招提境歸心樂意濃東流碧沼靜西照夕陽紅¶
此日留新墨他年憶舊蹤塵龕誰是伴明月與清風¶
　　喜晴¶
昨日雲生雨今朝月照人山川雖險阻徒御少酸辛¶
　　黄栢道中¶
細雨微沾處危橋穏歩時平安人自慶囘首詠漣漪¶
　　五城道中¶
曲澗泉孤溜高山雲四垂逢人承問訊長者是為誰¶
<pb:KR4e0122_WYG_006-47a>¶
　　磨石道中¶
晴色催詩興歸期慰客懐朱鄉看漸近襟抱共誰開¶
　　宿璜川¶
細雨朔風寒揮毫墨未乾中宵頻出户微月露雲端¶
　　塔坑¶
莫道歸心切其如度嶺難萊衣勞夢想行李此看山¶
　　樟木舖¶
偶從樟木詢歸路亭長諒諄為指南他日有時懐勝覽¶
<pb:KR4e0122_WYG_006-47b>¶
筍輿曾此駐晴嵐¶
　　喜晴¶
漠漠秋雲合濛濛曉雨來正愁山脚滑俄喜日華開¶
　　宿曉湖¶
旋浸霜毫寫曉湖金尊美酒夜相娱綿綿細接隣封話¶
明日青山指故都¶
　　古坑¶
擾擾征途客無非利是心嗟予何事者端為好賢深¶
<pb:KR4e0122_WYG_006-48a>¶
　　宿白石¶
出原喜近故園疆度石來投逆旅裝夫婦俱能崇禮義¶
弟兄總解重文章¶
　　宿楗頭村茅屋¶
烟汀一曲淡涵秋獨詠餘暉坐粟州東客倦時西路近¶
度㘭歴坂不須愁¶
　　寄安仁李茂宰¶
㳺子歸時詩滿囊晨風吹動桂花香可知懐古登高處¶
<pb:KR4e0122_WYG_006-48b>¶
雲白山青東路長(緣道多/助夫力)¶
　　宿李章氏觀拙墨巻子¶
老去仍逰越歸來偶合歡巻從燈下展墨在夢中看(東/㳺)¶
(稿/畢)¶
　　㳺園¶
為客他鄉逺㳺園新興長畦蔬盈嫩翠林橘吐微黄¶
　　題林茂宰橋東書屋¶
幽棲籬落野橋東多種芸香與桂叢童冠沂雩春杳靄¶
<pb:KR4e0122_WYG_006-49a>¶
吾伊燈火夜玲瓏一從黄榜蜚聲逺幾度青山入夢濃¶
幼學壯行男子事留傳氷蘗滿花封¶
　　寒夜偶成示諸生¶
塵窻寒夜正遲遲寂對殘燈獨詠詩小子學詩方避席¶
諸生讀易俟摳衣飫聞𤣥聖從吾好須信文王是我師¶
流俗汨人非一日昻藏莫負好男兒¶
　　癸未除夜¶
歳月如流又一年長更念舊轉悽然老懐欲共何人寫¶
<pb:KR4e0122_WYG_006-49b>¶
吟對燈花未忍眠¶
吟對燈花未忍眠丁寧明日早朝天老懐有賦何多幸¶
四海車書正晏然¶
　¶
　¶
　¶
　¶
　康齋集巻六¶
